# -*- mode: mandoku-view -*-
#+TITLE: 段氏毛詩集解
#+DATE: 2015-09-23 09:36:40
#+PROPERTY: JUAN 8
<pb:KR1c0022_WYG_008-1a>¶
欽定四庫全書¶
　毛詩集解卷八¶
　　　　　　　　　　　　宋　段昌武　撰¶
齊¶
　朱曰齊國名本少昊時爽鳩氏所居之地在禹貢青¶
　州岱山之隂濰淄之野周武王以封太公望(漢地理/志云少)¶
　(昊之世有爽鳩氏虞夏時有季崱湯時有逢公柏陸/商末有薄姑氏皆為諸侯國于此地至周成王時與)¶
　(四國共作亂成王滅之以封師尚父是為太公師古/曰武王封太公於齊初未得爽鳩之地成王以益之)¶
<pb:KR1c0022_WYG_008-1b>¶
　(也/)東至于海西至于河南至于穆陵北至于無棣太¶
　公姜姓本四岳之後(孔曰齊世家云其先祖世為四/岳佐禹有功封於吕或封於申)¶
　(姓姜氏望其後裔也武王平商而王天下封師尚父/於齊營丘  孔曰漢地理志云齊郡臨淄縣師尚父)¶
　(所封也臣瓚按臨淄即營丘也今齊之城内有丘/即營丘淄水臨其南及東以丘臨水謂之臨淄)既¶
　封於齊通工商之業便魚鹽之利民多歸之遂為大¶
　國(曹曰及管蔡作亂成王乃使召公命太公曰東至/于海西至于河南至于穆陵北至于無棣五侯九)¶
　(伯汝實征之齊/由此得專征伐)今青齊濰淄等州是其地也(鄭曰後/五世哀)¶
　(公政衰荒淫怠慢紀侯譖之於周懿王使烹焉齊之/變風始作  曹曰烹哀公而立其弟静是為胡公胡)¶
<pb:KR1c0022_WYG_008-2a>¶
　(公徙都/薄姑)¶
雞鳴思賢妃也哀公荒淫怠慢故陳賢妃貞女夙夜警¶
戒相成之道焉¶
　孔曰哀公不辰癸公子當懿王時　陳曰哀公荒淫¶
　留色詩人本其事出於袵席之失助故作詩以思古¶
　賢妃(黄曰周宣王晏起姜后乃脱簪珥待罪於永巷/曰妾不才致使君王失禮而晏起宣王曰寡人)¶
　(之罪夫人何辜遂勤于政事以成中興之/功觀此則夙夜警戒賢妃貞女所當然也)¶
雞既鳴矣朝(直遙/反)既盈矣匪雞則鳴蒼蠅之聲¶
<pb:KR1c0022_WYG_008-2b>¶
　朱曰言古之賢妃御於君所至於將旦之時必告君¶
　曰雞既鳴矣㑹朝之臣既已盈矣(孔曰朝上既/已盈滿矣)欲令¶
　君早起而視朝也(毛曰雞鳴而夫人作朝盈而君作/  孔曰書𫝊説夫人御于君所之)¶
　(禮云太師奏雞鳴於階下夫人/鳴玉佩於房中然後遂告去)然其實非雞之鳴也¶
　乃蒼蠅之聲也盖賢妃當夙興之時心常恐晚故聞¶
　其似者而以為真(李曰心茍存焉則聞蠅聲以為雞/聲不在焉則雖雷鼓在側而不聞)¶
　非其心存警畏而不留於逸欲何以能此故詩人叙¶
　其事而美之¶
<pb:KR1c0022_WYG_008-3a>¶
東方明矣朝既昌矣匪東方則明月出之光¶
　朱曰東方明則日將出矣(毛曰東方明則夫人纚笄/而朝朝已昌盛則君聴朝)¶
　(於孔曰按列女傳稱纚笄而朝則有君臣之嚴謂朝/  夫也士昏禮注云纚縚髪廣充幅長七尺笄今時)¶
　(簪/)　毛曰見月出之光以為東方明　朱曰此再告¶
　也¶
蟲飛薨薨甘與子同夢㑹且歸矣無庶予子憎¶
　朱曰蟲飛夜將旦而百蟲作也　爾雅曰薨薨衆也¶
　　朱曰甘樂也㑹大夫朝也此三告也言當此時我¶
<pb:KR1c0022_WYG_008-3b>¶
　豈不樂與子同寢而夢哉然羣臣之㑹於朝者俟君¶
　不出將散而歸矣(蘇曰羣臣之㑹于朝者亦欲退朝/而歸治其家事是以為之蚤作)¶
　無乃以我之故而并以子為憎乎(曽曰無庶予子憎/庶無憎予與子也)¶
　　王曰蟲飛薨薨甘與子同夢情也㑹且歸矣無庶¶
　予子憎義也(范曰聖人順天地隂陽之理觀萬物之/情明而動晦而休故以雞鳴為夙興之)¶
　(節至于蟲飛薨薨則不獨以怠于政事亦非尚寐之/時也君子之修身不以有事而蚤無事則晏其興居)¶
　(皆順天地之理/所以為常也)¶
　　雞鳴三章章四句¶
<pb:KR1c0022_WYG_008-4a>¶
還(音/旋)刺荒也哀公好田獵從禽獸而無厭國人化之遂¶
成風俗習於田獵謂之賢閑於馳逐謂之好焉¶
　范曰表記曰上之所好惡不可不慎也是民之表也¶
　哀公禽荒而國人以習於田獵為賢閑於馳逐為好¶
　安於所習而不自知其非道民之道可不慎哉¶
子之還兮遭我乎峱(乃刀/反)之間兮並驅從兩肩兮揖我¶
謂我儇(許全/反)兮¶
　毛曰還便捷之貌峱山名從逐也獸三歳曰肩儇利¶
<pb:KR1c0022_WYG_008-4b>¶
　也　鄭曰俱出田獵而相遭也謂我儇譽之也譽之¶
　者以報前言還也　王曰並驅則遭我又非一人而¶
　已前漢地理志引詩云子之營兮遭我乎嶩之閒兮¶
　顔師古注云毛詩作還齊詩作營嶩山名也字或作¶
　峱亦作巙音皆乃髙反(釋文曰峱崔靈恩集注本作/嶩  董曰考輿地記嶩峱巙)¶
　(皆山名在齊之/郊故諸書或異)¶
子之茂兮遭我乎峱之道兮並驅從兩牡兮揖我謂我¶
好兮¶
<pb:KR1c0022_WYG_008-5a>¶
　毛曰茂美也¶
子之昌兮遭我乎峱之陽兮並驅從兩狼兮揖我謂我¶
臧兮¶
　毛曰昌盛也臧善也　朱曰山南曰陽　爾雅曰狼¶
　牡貛(乎丸/反)牝狼(舍人曰狼牡名貛牝名狼兒陸璣疏/云其鳴能小能大善為小  啼聲以)¶
　(誘人其猛健者去數十步/雖善用兵者不能免也)　東萊曰當是時齊以游¶
　畋成俗詩人載其馳驅而相遇也意氣飛動鬱鬱見¶
　於眉睫之間染其神者深矣夫豈一朝一夕所能反¶
<pb:KR1c0022_WYG_008-5b>¶
　哉周遷商民既歴三紀之後畢命猶不敢忘其憂良¶
　有以也¶
　　還三章章四句¶
著(直據/反)刺時也時不親迎(魚敬/反)也¶
俟我於著乎而充耳以素乎而尚之以瓊華乎而¶
　毛曰俟待也　鄭曰我嫁者自謂也　毛曰門屏之¶
　間曰著(孔曰爾雅云門屏之間/謂之宁著與宁音義同)　鄭曰素為充耳所¶
　以縣(音/𤣥)瑱(吐遍/反)者或名為紞(孔曰紞即今之絛繩用/雜采線織之素色分明)¶
<pb:KR1c0022_WYG_008-6a>¶
　(目所先見/故先言之)　毛曰瓊華美石　鄭曰尚猶飾也飾之¶
　以瓊華者謂縣紞之末所謂瑱也(孔曰尚謂尊尚此/物而加飾也  張)¶
　(曰充耳非一物先以/纊塞後以玉加之)　張曰俟我言夫之俟我也著¶
　夫家之著也如是則不親迎也於著於庭於堂者必¶
　不是親迎只俟於著於庭於堂而已　孔曰於著於¶
　庭於堂止是有先後不宜分為異人　東萊曰前漢¶
　地理志載齊之風俗曰俟我於著乎而此亦其舒緩¶
　之體也雖非此篇意之所主然廣谷大川異制民生¶
<pb:KR1c0022_WYG_008-6b>¶
　其間異俗剛柔輕重遲速異齊五味異和器械異制¶
　衣服異宜皆學者所當觀也詩可以觀其此類歟¶
俟我於庭乎而充耳以青乎而尚之以瓊瑩(音/榮)乎而¶
　鄭曰青紞之青　毛曰瓊瑩石似玉¶
俟我於堂乎而充耳以黄乎而尚之以瓊英乎而¶
　鄭曰黄紞之黄瓊英猶瓊華也　東萊曰昏禮壻往¶
　婦家親迎既奠鴈御輪壻乃先往俟于門外婦至壻¶
　揖婦以入及寢門揖入升自西階齊人既不親迎故¶
<pb:KR1c0022_WYG_008-7a>¶
　但行婦至壻家之禮俟我於著乎而此昏禮所謂壻¶
　俟于門外婦至壻揖婦以入之時也俟我於庭乎而¶
　庭在大門之内寢門之外此昏禮所謂及寢門揖入¶
　之時也俟我於堂乎而升階而後至堂此昏禮所謂¶
　升自西階之時也壻道婦入故於著於庭於堂毎節¶
　皆俟之也¶
　　著三章章三句¶
東方之日刺衰也君臣失道男女淫奔不能以禮化也¶
<pb:KR1c0022_WYG_008-7b>¶
　釋文曰或作刺襄公非也南山已下始是刺襄公詩¶
東方之日兮彼姝(赤朱/反)者子在我室兮在我室兮履我¶
即兮¶
　毛曰興也日出東方人君明盛無不照察也　朱曰¶
　履躡也　鄭曰即就也　朱曰言躡我而相就也¶
　程曰日月明照則物無隱蔽姦匿莫容如朝廷明於¶
　上也今君不明故有淫奔之行詩人以東方之日刺¶
　其當明而昏也　歐陽曰在我室兮履我即兮相邀¶
<pb:KR1c0022_WYG_008-8a>¶
　以奔之辭也¶
東方之月兮彼姝者子在我闥(他達/反)兮在我闥兮履我¶
𤼵兮¶
　毛曰月盛於東方君明於上若日也臣察於下若月¶
　也闥門内也(釋文曰韓詩曰/門屏之間曰闥)　朱曰發行去也謂躡¶
　我而行去也¶
　　東方之日二章章五句¶
東方未明刺無節也朝(直遙/反)廷興居無節號令不時挈¶
<pb:KR1c0022_WYG_008-8b>¶
(苦結/反)壺氏不能掌其職焉¶
　鄭曰挈壺氏掌漏刻者(孔曰夏官挈壺氏下士六人/壺盛水器也挈者縣繫之名)¶
　(置箭壺内以為節而浮之于水上令水漏而刻/下  程曰言其不能正時矣非特刺是官也)李¶
　曰觀人之政者見其一失則逆料其餘也　東萊曰¶
　號令不時此一語贅盖見詩中有自公令之之文而¶
　妄附益之爾¶
東方未明顛倒(都老/反)衣裳顛之倒之自公召之¶
　毛曰上曰衣下曰裳　鄭曰自從也挈壺氏失漏刻¶
<pb:KR1c0022_WYG_008-9a>¶
　之節東方未明而以為明故羣臣促遽顛倒衣裳羣¶
　臣之朝别色始入羣臣顛倒衣裳而朝人又從君所¶
　來而召之漏刻失節君又早興¶
東方未晞(音/希)顛倒裳衣倒之顛之自公令(力證/反)之¶
　毛曰晞明之始升　朱曰令號令也猶召之也¶
折柳樊圃狂夫瞿瞿(俱具/反)不能辰夜不夙則莫(音/暮)¶
　毛曰柳柔脆之木樊藩也圃菜園也折柳以為藩園¶
　　朱曰瞿瞿驚顧之貌　毛曰古者有挈壺氏以水¶
<pb:KR1c0022_WYG_008-9b>¶
　火分日夜以告時於朝　程曰柳柔脆易折之物折¶
　之以為藩籬非堅固也狂夫亦知其有限見之則瞿¶
　然而驚晝夜之限非不明也乃不能知而不早則晏¶
　言無節之甚(李曰言不能時節其夜之早/晚不失之早則失之晚也)¶
　　東方未明三章章四句¶
南山刺襄公也鳥獸之行淫乎其妺大夫遇是惡作詩而去之¶
　鄭曰襄公妹魯桓公夫人文姜也(孔曰襄公諸兒釐/公子桓十八年左)¶
　(傳云公與夫人姜氏如齊齊侯通焉公謫之以告/夏四月丙子享公使公子彭生乘公公薨于車)¶
<pb:KR1c0022_WYG_008-10a>¶
南山崔崔(子雖/反)雄狐綏綏魯道有蕩齊子由歸既曰歸¶
止曷又懐止¶
　毛曰南山齊南山也崔崔髙大也國君尊嚴如南山¶
　蕩(徒黨/反)平易也齊子文姜也(王曰謂文姜曰齊子者/以為此齊之子也而淫)¶
　(於/齊)　鄭曰婦人謂嫁曰歸雄狐行求匹耦於南山之¶
　上形貌綏綏然喻襄公居人君之尊而為淫泆之行¶
　其威儀可恥惡如狐　孔曰文姜由此道而歸魯既¶
　曰歸於魯矣襄公何為而復思之乎　吕曰上二章¶
<pb:KR1c0022_WYG_008-10b>¶
　罪襄公所謂曷又懐止曷又從止者言其理如是而¶
　襄公違之以淫泆何也下二章罪魯桓公所謂曷又¶
　鞠止曷又極止者言其理如是桓公縱之窮極其惡¶
　何也¶
葛屨五兩(音/亮)冠緌(如誰/反)雙止魯道有蕩齊子庸止既曰¶
庸止曷又從止¶
　毛曰葛屨服之賤者冠緌服之尊者庸用也(朱曰用/此道而)¶
　(嫁于/魯也)　朱曰從相從也　吕曰貴賤各有耦也屨與¶
<pb:KR1c0022_WYG_008-11a>¶
　屨為耦雖五兩之多各相耦冠緌之雙自為耦也襄¶
　公文姜非其耦猶冠屨之不可雙也¶
蓺蔴如之何衡(音/横)從(足容/反)其畆取(七喻/反)妻如之何必告¶
父母既曰告止曷又鞠(居六/反)止¶
　毛曰蓺樹也衡獵之從獵之種之然後得麻(孔曰獵/是行步)¶
　(踐履之名衡古横字謂既耕而東西踐躡槩摩之也/古者推耒耜而耕不宜縱横耕田故知是摩獵之也)¶
　　朱曰欲樹麻者必先縱横耕治其田畆然後可以¶
　得麻人之欲娶妻者必先告之於父母然後可以得¶
<pb:KR1c0022_WYG_008-11b>¶
　妻也今魯桓公之娶文姜也既告而成禮矣(鄭曰娶/妻之禮)¶
　(議於生老/卜於死者)曷為不能禁制　東萊曰鞠養也納之不¶
　正則容有不敢制者今魯侯既以正禮納文姜當蚤¶
　裁制之曷為又養其姦而至於極也故後章曰曷又¶
　極止¶
析薪如之何匪斧不克取妻如之何匪媒不得既曰得¶
止曷又極止¶
　毛曰克能也　朱曰極窮也　李曰析薪者必用斧¶
<pb:KR1c0022_WYG_008-12a>¶
　亦猶娶妻者必用媒既以媒而得之矣曷為使極其¶
　姦¶
　　南山四章章六句¶
甫田大夫刺襄公也無禮義而求大功不修徳而求諸¶
侯志大心勞所以求者非其道也¶
無田(音/佃)甫田維莠(羊九/反)驕驕無思逺人勞心忉忉(音/刀)¶
　毛曰甫犬也忉忉憂勞也　揚子曰田甫田者莠驕¶
　驕思逺人者心忉忉(蘇曰無田甫田田甫田而力不/給則莠盛矣無思逺人思逺人)¶
<pb:KR1c0022_WYG_008-12b>¶
　(而徳不及則心勞矣田甫田則必自其小者始小者/之有餘而甫田可啟矣思逺人則必自其近者始近)¶
　(者之既服而/逺人自至矣)¶
無田甫田維莠桀桀(居竭/反)無思逺人勞心怛怛(旦末/反)¶
　毛曰桀桀猶驕驕怛怛猶忉忉也　東萊曰驕驕桀¶
　桀皆稂莠侵陵嘉穀之狀¶
婉(於阮/反)兮孌(力轉/反)兮總角丱(古患/反)兮未幾(居豈/反)見兮突¶
(土訥/反)而弁兮¶
　毛曰婉孌少好貌總角聚兩髦也丱幼稚也　釋文¶
<pb:KR1c0022_WYG_008-13a>¶
　曰方言曰凡卒相見謂之突　毛曰弁冠也(孔曰周/禮掌冠)¶
　(冕者謂之弁師則/弁者冠之大號)　孔曰言有童子婉孌總聚其髮¶
　以為兩角丱然幼稚如此與别未經幾時而更見之¶
　突然已加冠弁為成人　蘇曰總角之童而至於突¶
　然弁也豈其求之哉其道則有所必至也君子之得¶
　諸侯亦未嘗求之矣茍修其身而治其政令諸侯不¶
　來而將安往　東萊曰苟由其道而循其序則小者¶
　俄而大微者俄而著厥徳修罔覺非計功求獲者所¶
<pb:KR1c0022_WYG_008-13b>¶
　能與也¶
　　甫田三章章四句¶
盧令(音/零)刺荒也襄公好(呼報/反)田獵畢弋而不修民事百¶
姓苦之故陳古以風(福鳳/反)焉¶
　孔曰網小而柄長謂之畢掩兔之網也(曹曰古者禽/獸多或為人)¶
　(害故包犧氏作結繩而為網罟以佃以漁本以為人/除害而已後世雖廣為四時之田意不異此而因以)¶
　(寄軍政焉皆所/以修民事也)¶
盧令令其人美且仁¶
<pb:KR1c0022_WYG_008-14a>¶
　毛曰盧田犬(孔曰犬有田犬守犬戰國策云韓國盧/天下之駿犬東郭逡海内之狡兔是盧)¶
　(為田/犬也)　朱曰令令犬頷下之環聲　毛曰言人君能¶
　有美徳盡其仁愛百姓欣而奉之愛而樂之順時遊¶
　田與百姓共其樂同其獲故百姓聞而説之其聲令¶
　令然(陳曰此詩與孟子言今王田獵於此百姓聞王/車馬之音見羽旄之美舉欣欣然有喜色同意)¶
　(尚朱曰此詩大意與還畧同曰蘇曰時人以田獵相/  故聞其纓環之聲而美之  此仁人也猶還曰揖)¶
　(我謂我/儇兮)¶
盧重(直龍/反)環其人美且鬈(音/權)¶
<pb:KR1c0022_WYG_008-14b>¶
　毛曰重環子母環也(孔曰謂大環/貫一小環也)　朱曰鬈鬚好貌¶
盧重鋂(音/梅)其人美且偲(七才/反)¶
　毛曰鋂一環貫二也偲才也(朱曰偲多鬚之貌傳所/謂于思即此字通用也)¶
　　盧令三章章二句¶
敝笱(古口/反)刺文姜也齊人惡(烏路/反)魯桓公微弱不能防¶
閑文姜使至淫亂為二國患焉¶
　釋文曰桓公軌亦名允隠公弟(朱曰防所以止水閑所/以扞物故防閑有禁)¶
　(制之意枑孔/曰閑梐  也)¶
<pb:KR1c0022_WYG_008-15a>¶
敝笱在梁其魚魴(音/房)鰥(古頑/反)齊子歸止其從(才用/反)如雲¶
　毛曰興也笱所以捕魚也梁魚梁也　陸疏曰魴今¶
　伊洛濟潁魴魚也廣而薄肥恬而少力細鱗魚之美者¶
　　胡曰毛云鰥大魚孔穎達引孔叢子鰥魚其大盈¶
　車鄭云鰥魚子以魴鱮為比則鰥非大盈車者亦非¶
　魚子盖魴鰥鱮及唯唯者皆魚之可制者也為其笱¶
　之敝敗而不能制之也文姜本可以防閑而制之由¶
　魯桓微弱不能防閑文姜致文姜驕伉而難制也¶
<pb:KR1c0022_WYG_008-15b>¶
　張曰反歸於齊也　毛曰如雲言盛也　楊曰其從¶
　如雲其從如雨言從之者衆也許穆夫人思歸唁其¶
　兄許人尤之終以義不得而止若魯桓公剛而有制¶
　使魯人無肯從者如許人焉則文姜雖欲適齊尚可¶
　得乎¶
敝笱在梁其魚魴鱮(才吕/反)齊子歸止其從如雨¶
　陸疏曰鱮似魴厚而頭尤大魚之不美者故里語曰¶
　網魚得鱮不如啗茹其頭尤大而肥者徐州人謂之¶
<pb:KR1c0022_WYG_008-16a>¶
　鰱或謂之鱅　毛曰如雨言多也¶
敝笱在梁其魚唯唯(惟癸/反)齊子歸止其從如水¶
　孔曰唯唯魚行相隨之貌　毛曰水喻衆也(朱曰言/其從之)¶
　(者多如水/之流也)¶
　　敝笱三章章四句¶
載驅齊人刺襄公也無禮義故盛其車服疾驅於通道¶
大都與文姜淫播其惡於萬民焉¶
　朱曰按春秋魯莊公之二年冬十有二月夫人姜氏¶
<pb:KR1c0022_WYG_008-16b>¶
　㑹齊侯于禚四年春享齊侯于祝丘五年如齊師七¶
　年㑹齊侯于防冬㑹齊侯于榖¶
載驅薄薄(普各/反)簟茀(音/弗)朱鞹(苦郭/反)魯道有蕩齊子發夕¶
　毛曰薄薄疾驅聲也簟方文席也車之蔽曰茀諸侯¶
　之路車有朱革之質而羽飾(孔曰謂以簟蔽車之後/户也鞹革也獸皮治去)¶
　(毛曰革謂路車以皮革為本/質其上又以翟羽為之飾)　朱曰夕猶宿也發夕¶
　言離於所宿之舍　蘇曰襄公疾驅其車以㑹文姜¶
　文姜夕發於魯而往㑹之¶
<pb:KR1c0022_WYG_008-17a>¶
四驪(力馳/反)濟濟(子禮/反)垂轡濔濔(乃禮/反)魯道有蕩齊子豈¶
(開改/反)弟¶
　毛曰四驪言物色盛也(孔曰襄公乘其一駟/之馬皆是驖驪之色)濟濟美¶
　貌垂轡轡之垂者濔濔衆也齊子豈弟言文姜於是¶
　樂易然(東萊曰齊子豈弟盖于此/而樂易也美惡不嫌同辭)　歐陽曰文姜安¶
　然樂易無慙恥之色也¶
汶(音/問)水湯湯(失章/反)行人彭彭(必亡/反)魯道有蕩齊子翺翔¶
　董曰汶水有二出泰山萊蕪者西南入泲今須城之¶
<pb:KR1c0022_WYG_008-17b>¶
　汶是也其一出朱虛縣泰山北過淳于縣今濰之東¶
　南有大汶小汶即此是也　毛曰湯湯大貌彭彭多¶
　貌翺翔猶彷徉也　鄭曰汶水之上盖有都焉襄公¶
　與文姜時所㑹(孔曰齊在魯北水北曰陽僖公賜季/友汶陽之田汶水之北尚是魯地襄)¶
　(公入魯/境也)　李曰言行人之多以見其無恥也¶
汶水滔滔(吐刀/反)行人儦儦(表驕/反)魯道有蕩齊子遊敖¶
　毛曰滔滔流貌儦儦衆貌　朱曰遊敖猶翺翔也¶
　　載驅四章章四句¶
<pb:KR1c0022_WYG_008-18a>¶
猗(於宜/反)嗟刺魯莊公也齊人傷魯莊公有威儀技藝然¶
而不能以禮防閑其母失子之道人以為齊侯之子焉¶
　釋文曰莊公同桓公子　李曰大宰問於子貢曰夫¶
　子聖者與何其多能也子聞之曰吾少也賤故多能¶
　鄙事君子多乎哉不多也後世乃專心於此而忘其¶
　本故莊公有威儀技藝而不免猗嗟之刺昭公習威¶
　儀以亟而不能止乾侯之禍漢成帝善修容儀升車¶
　正立不内顧不能制趙氏之横雖多才多藝而不能¶
<pb:KR1c0022_WYG_008-18b>¶
　務本何所補哉¶
猗嗟昌兮頎(音/祈)而長兮抑若揚兮美目揚兮巧趨蹌兮¶
射則臧兮¶
　毛曰猗嗟歎辭昌盛也頎長貌　朱曰抑而若揚美¶
　之盛也揚目之動也　王曰趨蹌之巧也　鄭曰臧¶
　善也　朱曰極稱其威儀技藝之美所以刺其不能¶
　以禮防其母也若曰惜乎其特少此耳¶
猗嗟名兮美目清兮儀既成兮終日射(食亦/反)侯不出正¶
<pb:KR1c0022_WYG_008-19a>¶
(音/征)兮展我甥兮¶
　朱曰名猶稱也言其威儀技藝之可名也清目清明¶
　也(毛曰目上為/名目下為清)　王曰儀既成兮言其威儀之備也¶
　　朱曰侯張布而射之也　毛曰二尺曰正(孔曰正/者侯中)¶
　(所射之處周禮大射則張皮侯而設鵠賓射則張布/侯而畫正正以綵畫為之侯身長一丈八尺者正方)¶
　(六尺侯身長一丈四尺者正方四尺六寸侯身長一/丈者正方三尺三寸其外之廣雖不同其内皆方二)¶
　(尺王射五正畫中朱次白次蒼次黄𤣥居外諸侯射/三正損𤣥黄孤卿大夫士同射二正去白蒼而畫以)¶
　(朱綠正之言正也射者内志正則能中亦鳥名齊魯之/間名題肩為正正鳥之捷黠者射之難中以中為俊)　鄭¶
<pb:KR1c0022_WYG_008-19b>¶
　曰展誠也姊妹之子曰甥　朱曰言稱其為齊之甥¶
　也而又以見其非齊侯之子此詩人之微辭也¶
猗嗟孌兮清揚婉兮舞則選(雪戀/反)兮射則貫兮四矢反¶
兮以禦亂兮¶
　毛曰孌壯好貌婉好眉目也(朱曰目清而眉揚故/謂目為清眉為揚)選¶
　齊(孔曰善舞齊/於樂節也)貫中(王曰貫/而中革)四矢乗矢　鄭曰反復¶
　也禮射三而止毎射四矢皆得其故處此之謂復¶
　范曰射足以禦亂而禮不足以防淫故卒章深非之¶
<pb:KR1c0022_WYG_008-20a>¶
　　東萊曰四矢反兮以禦亂兮盖稱莊公弓矢之精¶
　可以禦亂觀其以金僕姑射南宫長萬則可見矣説¶
　者或謂詩人諷莊公當用以禦亂非也是詩譏刺之¶
　意皆在言外一章歎其威儀技藝之美也二章復歎¶
　其威儀技藝宜為我甥也三章復歎其威儀技藝可¶
　以禦亂也嗟歎再三而莊公所大闕者不言可見矣¶
　　猗嗟三章章六句¶
　齊國十一篇三十四章百四十三句¶
<pb:KR1c0022_WYG_008-20b>¶
　¶
　¶
　¶
　¶
　¶
　¶
　¶
　毛詩集解卷八¶

